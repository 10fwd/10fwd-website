---
title: 10forward Nedir?
date: 2022-08-21
---

10forward meta-topluluğu Türkiye'deki ve Türkçe konuşan geliştiricilerin
oluşturduğu ekosistemin lokomotifi olmak, topluluklar ve içerik oluşturup,
geliştirici ekosistemine katkıda bulunmak, topluluğu motive etmek, farkındalık
aşılamak ve engelleri ortadan kaldırmak amacıyla kurulmuştur.

Bugün yürüttüğümüz faaliyetler içerik üretmek, bir meta-topluluk şemsiyesi
altında projeleri - paydaşları - toplulukları bir araya getirmek, yeni kişi,
kuruluşları ve toplulukları ekosistemin içerisine çekmek, yeni topluluklar
oluşturmak, etkinlikleri desteklemek ve yardımlaşmak olarak özetleyebiliriz.


## Misyon

10forward ismini Star Trek Next Generation'da USS Enterprise içerisinde "10"
numaralı güvertede yer alan, geminin ön kısmına bakan bar'dan almaktadır.


https://www.youtube.com/watch?v=w9Xw8iNpcHI


İsmini aldığı Star Trek'de bir bar ortamı olarak tasvir edilen 10forward, her
disiplinden her seviyeden insanların sosyalleştiği ve keyif aldıkları bir ortamı
paylaşmalarına aracılık etmektedir.

10forward'da da benzer bir motivasyonla ilerliyoruz. Mümkün olduğunca topluluk
liderlerinin topluluk katılımcılarının katkılarını arttırmak için çaba
gösterdiği, bilgi aktarımını ve üretimini cesaretlendirdiği ama bunun da
üzerinde temel amacın aynı ilgi alanlarını paylaşan insanların bir araya gelmesi
ve keyif alınmasının olduğu bir ortam oluşturmayı amaçlamaktayız.

Faaliyetlerimiz ve ilkelerimiz hakkında detaylı bilgilere
[meta-topluluk esaslarımız](/meta-community/) sekmesinden ulaşabilirsiniz.


## Geçmiş

10forward 2015'de "acikkaynak.info" adresi altında, Türkiye'deki ve Türkçe
konuşan geliştiricilerin oluşturduğu açık kaynak ekosistemine katkıda bulunmak,
insanları açık kaynak geliştirmeye başlamak ve cesaretlendirmek için motive
etmek, farkındalık oluşturmak ve engelleri ortadan kaldırmak kurulmuştur.

İlk sürümü GitHub'ın kendi kaynaklarını kullanarak geliştiriciler için açık
kaynak proje indeksi sağlayan bir haftasonu projesi olarak ortaya çıktı. Daha
sonra oluşuma katkıda bulunanlar ile Discord ve Telegram üzerinde bir araya
gelip bir topluluk oluşturmaya başladık. Zaman içerisinde hem topluluğun
büyümesi, hem de topluluğun üretiminin "açık kaynak" disiplinini aşması
nedeniyle 2022 yılında "10forward" isminin çatısı altında tüm girişimleri
toplamayı hedefledik.

Bugün artık 10forward ismi ile misyonumuzu sürdürüyoruz.

## Katkı Sunanlar

- **Eser Özvataf**: Fikir, networking, altyapı, tasarım, içerik
- **Mehmet Ali Peker**: Altyapı, içerik, moderasyon
- **Fatih Kadir Akın**: Danışmanlık, networking
- **Arda Kılıçdağı**: Danışmanlık, moderasyon
- **Atakan Ermiş**: Altyapı
