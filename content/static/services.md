---
title: Meta-topluluk ne sunuyor?
date: 2022-08-21
---

## Özet

10forward meta-topluluğu Türkiye'deki ve Türkçe konuşan geliştiricilerin
oluşturduğu ekosistemin lokomotifi olmak, topluluklar ve içerik oluşturup,
geliştirici ekosistemine katkıda bulunmak, topluluğu motive etmek, farkındalık
aşılamak ve engelleri ortadan kaldırmak amacıyla kurulmuştur.

Bugün yürüttüğümüz faaliyetler içerik üretmek, bir meta-topluluk şemsiyesi
altında projeleri - paydaşları - toplulukları bir araya getirmek, yeni kişi,
kuruluşları ve toplulukları ekosistemin içerisine çekmek, yeni topluluklar
oluşturmak, etkinlikleri desteklemek ve yardımlaşmak olarak özetleyebiliriz.

## Peki, Meta-Topluluk Nedir?

Diğer toplulukların oluşumuna ve devamlılığına destek olan, toplulukların
birbirleriyle iletişimini arttırması, güç birliği yapmasını amaçlayan üst
topluluklar "meta-topluluk" olarak tanımlanabilir. Bu anlamda meta-topluluk
kavramını bir şemsiyeye benzetebiliriz.

Farklı topluluk ve disiplinlerin yaşadığı lojistik eksiklikler (örneğin
sponsorluk eksikliği, yer eksikliği, konuşmacı eksikliği, organizasyon eksikliği
v.b.) ve bu eksikliklerin toplulukların devamlılığını tehdit etmesi gibi
durumları ortadan kaldırmak meta-toplulukların amacıdır.

## Topluluk Sahiplerine Ne Sunuyoruz?

- **Networking desteği**: Topluluğun güç kazanması ve potansiyeline ulaşabilmesi
  için doğru/destek verebilecek kişilere ulaşmanızı sağlamak
- **Topluluk yönetim desteği**: Organizasyon ayarlamak, kuralların koyulması
  v.b. konularda destek sağlamak
- **Tanıtım/duyuru desteği**: Gerçekleştirdiğiniz faaliyetleri topluluğa
  ulaşması konusunda destek sağlamak
- **Konuşmacı desteği**: Yeni konuşmacılar bulmak ve mevcut olanlara ulaşım için
  destek sağlamak
- **Sponsor desteği**: Etkinlik giderleri için sponsor bulmak ve firmalara
  ulaşım konusunda destek sağlamak

## Geliştiricilere Ne Sunuyoruz?

- **Toplulukla iletişimde kalmak**: İlgi alanlarınıza uygun topluluklardan
  haberdar olmak ve etkinlikleri takip etmek
- **Konuşmacı koçluğu**: Konuşmacı olmak isteyen kişilere konuşmacı olmak için
  nasıl bir yol izlemeleri gerektiğini anlatmak
- **Networking desteği**: Topluluktan kimselerle tanışma, iletişim kurma ve
  birlikte çalışmak için ortam oluşturmak
